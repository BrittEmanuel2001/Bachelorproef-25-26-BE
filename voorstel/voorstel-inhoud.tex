%---------- Inleiding ---------------------------------------------------------
\vspace{1em}

\section{Inleiding}%
\label{sec:inleiding}

Het komt steeds vaker in het nieuws: jongvolwassenen die geconfronteerd worden met stress, angst of burn-out. Na hun middelbare school staan ze voor tal van belangrijke keuzes: verder studeren, aan het werk gaan, of kiezen voor een sabbatjaar. Bovendien valt het combineren van studies, werk en een eigen sociaal leven zeker niet te onderschatten. Dit leidt namelijk tot aanzienlijke druk op deze groep. Wat ook duidelijk wordt in het recente onderzoeksrapport van \textcite{RIZIV2023_invaliditeit_burnout}: het aantal burn-outs bij twintigers is sinds 2018 \textbf{meer dan verdubbeld}, terwijl de groei bij andere leeftijden beperkter bleef.

\vspace{1em}

Parallel verloopt alle contact vandaag de dag steeds meer via online platformen. Niet alleen voor het onderhouden van sociale contacten, maar ook voor het uitvoeren van werk- en studie gerelateerde activiteiten. Hoewel websites en apps veel voordelen bieden, zorgt deze continue digitale aanwezigheid ervoor dat de grens tussen werk, studie en ontspanning steeds meer vervaagt, wat op zijn beurt weer bijdraagt aan meer werkdruk en dus ook een groter risico op burn-out. Hierdoor is mentale gezondheid één van de meest urgente maatschappelijke uitdagingen voor Vlaamse twintigers.

\vspace{1em}

Om dit probleem aan te pakken hebben verscheidene software- en productontwikkelaars geprobeerd de situatie te verbeteren. Dit leidde tot een explosieve groei van meer dan \textbf{1.400 mentaal welzijn apps} die stress, angst en burn-out beweren tegen te gaan \autocite{Larsen2019}. Echter lijken deze een beperkt effect met zich mee te brengen. Dit roept dan ook verschillende vragen op over het huidige aanbod van mentaal welzijn apps: in hoeverre zijn ze wetenschappelijk onderbouwd, zijn ze afgestemd op de doelgroep en implementeren ze bovendien effectief de principes van ``\emph{calm design}'' zonder onnodige cognitieve belasting? Daarnaast, vanuit een develop-ment- en designperspectief, kan er zich ook worden afgevraagd wat exact valt onder ``\emph{calm design}``. Meer concreet: Welke interface elementen bevorderen mentale rust, en welke eerder tegen? Hoe dragen kleurgebruik, overzichtelijkheid, animaties, pushmeldingen en gamification bij binnen deze filosofie? Op basis van bovenstaande inzichten wordt volgende centrale onderzoeksvraag geformuleerd: 

\vspace{1em}

    \textit{``Hoe kunnen apps voor stress- en burn-out-preventie het mentale welzijn van Vlaamse twintigers verbeteren, door middel van inzichten uit een analyse van bestaande apps te vertalen naar concrete ontwerpprincipes en functionaliteiten voor een proof-of-concept app?''}

\vspace{1em}

Om de onderzoeksvraag te beantwoorden, werden de volgende deelvragen opgesteld, met speciale aandacht voor de doelgroep, bestaande apps en alternatieve initiatieven, app-functionaliteiten, interfaceontwerp, gebruiksvriendelijkheid, en ten slotte herbruikbaarheid.

\vspace{1em}
\textbf{\newline Deelvragen probleemdomein:}

\begin{enumerate}
    \item Welke categorieën bestaan er onder Belgische twintigers en wat zijn hun individuele specifieke noden op vlak van mentale gezondheid?
    \item Hoe beïnvloeden persoonlijke en externe factoren (werk-, studie- en sociale druk) de gebruikerservaring van digitale toepassingen, en welke functies en ondersteuning verwachten de verschillende subgroepen?
    
    \item Welke functies en ontwerpprincipes worden momenteel gebruikt in apps voor mentaal welzijn, en hoe effectief zijn deze?
    \item Welke UI/UX-elementen dragen bij aan mentale rust en welke verhogen juist cognitieve belasting?
    \item Waar falen bestaande apps in het ondersteunen van mentale gezondheid en het verminderen van stress of burn-out?
    \item Welke succesvolle ontwerpprincipes zijn herbruikbaar voor andere digitale toepassingen?
    
    \item Welke initiatieven, buiten apps, ondersteunen het mentale welzijn van twintigers, en welke best practices uit deze initiatieven kunnen worden vertaald naar digitale toepassingen?
\end{enumerate}

\textbf{\newline Deelvragen oplossingsdomein:}

\begin{enumerate}
    \item Welke functionele en niet-functionele vereisten zijn essentieel voor een app die stress en burn-out bij twintigers helpt voorkomen?
    
    \item Hoe kan de interface van een app ontworpen worden om mentale rust te bevorderen en cognitieve belasting te minimaliseren?
    \item Hoe kunnen meldingen en gamification zodanig worden ingezet dat ze ondersteunen zonder cognitief te overweldigen?
    
    \item Welke generieke ontwerpprincipes en functionaliteiten kunnen worden toegepast op andere digitale toepassingen voor mentale gezondheid?
    \item Hoe kunnen deze richtlijnen praktisch geïmplementeerd worden in andere apps?
\end{enumerate}

Op basis van deze onderzoeksvraag en deelvragen wordt de basis gevormd voor het analyseren van bestaande mentaal welzijn apps, het doelgericht identificeren van effectieve ontwerpprincipes, en uiteindelijk het ontwikkelen van een proof-of-concept app ter ondersteuning van burn-out-preventie bij Vlaamse twintigers. Het uiteindelijke doel is namelijk om hen een effectief, wetenschappelijk onderbouwd hulpmiddel te bieden ter preventie van burn-out, dat bovendien psychologen ondersteunt en hun werkdruk verlicht.

%---------- Stand van zaken ---------------------------------------------------
\vspace{1em}

\section{Literatuurstudie}%
\label{sec:literatuurstudie}

\vspace{1em}

\subsection{Twintigers onder druk: \newline mentale gezondheid onder de loep}%
\label{subsec:twintigers_gezondheid}

\vspace{1em}

Volgens recente cijfers van \textcite{RIZIV2023_invaliditeit_burnout} is het aantal jongvolwassenen (< 30 jaar) met langdurige arbeidsongeschiktheid wegens burn-out tussen 2018 en 2023 gestegen met maar liefst 107\%, de sterkste toename van alle leeftijdsgroepen. De \textcite{SERV2024_werkbaarwerk} bevestigt daarbij de omvang van het probleem: 35,9\% van de jonge werknemers ervaart werkstress, en 13\% rapporteert burn-out-symptomen. 

\vspace{1em}

De oorzaak van deze verontrustende situatie bevindt zich zowel in werkcontext als uitdagingen die gepaard gaan binnen hun specifieke levensfase. Een analyse van \textcite{Veen2022} stelt dat hoge werkdruk, lage autonomie en gebrek aan steun of erkenning op het werk het risico op burn-out bij jonge werknemers het meest verhogen.

\vspace{1em}

Daarnaast speelt volgens \textcite{Hasyim2024} de \textbf{QLC (\emph{Quarter-Life Crisis})} een prominente rol. Zo heerst er heel wat onzekerheid in deze levensfase: jongvolwassenen die twijfelen over hun identiteit, toekomst, capaciteiten en hun doel in het leven (“\emph{purpose in life}”). Externe factoren zoals de noodzaak om financieel zelfstandig te worden en bezorgdheden rond carrièreontwikkeling versterken deze druk.

\vspace{1em}

\subsection{De rol van digitalisering in stress en cognitieve belasting}%
\label{subsec:digitalisering_stress}

\vspace{1em}

Sinds de COVID-pandemie nam de hoeveelheid aan telewerk aanzienlijk toe. Hoewel het volgens \textcite{Bondanini2025} zijn voordelen kan hebben, waaronder flexibiliteit en een betere \emph{work-life balance}, tonen \textcite{Costin2023} dat telewerk ook zijn negatieve effecten kent. Zo kan het leiden tot technologische vermoeidheid, sociaal isolement en psychologische belasting, welke op hun beurt productiviteit, betrokkenheid en werktevredenheid verminderen.

\vspace{1em}

Daarnaast speelt \textbf{technostress} ook een cruciale rol en gaat deze vaak hand in hand met burn-out: hoe hoger de ervaren stress, hoe groter de kans op burn-out \autocite{Consiglio2023}. Zo dragen techno-overload \emph{(sneller kunnen werken en dus bijgevolg meer)}, techno-invasion \emph{(vervaagde grens tussen werk- en privéleven)} en techno-com-plexity \emph{(continu moeten bijleren van nieuwe technologieën)} ieder hun steentje bij tot meer cognitieve overbelasting.

\vspace{1em}

\textbf{Online vigilence}, en dus een constante aandacht voor inkomende berichten en notificaties, draagt eveneens bij aan stress en een verhoogde cognitieve belasting \autocite{Freytag2020}. Hierbij vormen salience \emph{(het voortdurend aan online toepassingen en meldingen denken)}, reactibility \emph{(direct willen reageren)} en monitoring \emph{(frequent onnodige controle op nieuwe meldingen)} prominente oorzaken van deze verhoogde mentale belasting. Het gebruik van meerdere digitale platformen kan deze druk bovendien verder intensiveren, waardoor het mentale welzijn van de gebruiker alsmaar meer negatief wordt beïnvloed \autocite{Ibrahim2025}.

\vspace{1em}

\subsection{Een overzicht van huidige \newline burn-outpreventie- en \newline behandelingsmaatregelen}%
\label{subsec:preventiestrategieën}

\vspace{1em}
Burn-outpreventie en -behandeling gaan niet alleen over hoe het individu ermee omgaat, maar ook over hoe organisaties dit aanpakken. Op individueel niveau blijkt Rational Emotive Behavior Therapy (\textbf{REBT}), dat irrationele overtuigingen identificeert en herstructureert, het meest effectief \autocite{Madigan2023}. Ook \emph{psycho-educatie}, \emph{mindfulness} en \emph{cognitieve gedragstherapie} (\textbf{CBT}) kunnen bijdragen aan het verminderen van burn-out. Op organisatieniveau blijken volgens \textcite{Bes2023} vooral workload- en particitpatieve interventies effectief. Uit hun onderzoek blijkt een combinatie van individuele en organisatiegerichte strategieën het meest wenselijk en veelbelovend.
\vspace{1em}

\subsection{Effectiviteit van de huidige \newline mentale gezondheidsapps}%
\label{subsec:effectiviteit_huidige_apps}

\vspace{1em}

Vandaag de dag bestaan er veel mentale ge-zondheidsapps, 1435 om precies te zijn \autocite{Larsen2019}. Velen hiervan beweren effectief te zijn en ondersteunen dit met wetenschappelijke termen. Uit het onderzoek van \textcite{Larsen2019} bleek echter dat  er relatief weinig wetenschappelijk bewijs aanwezig is. Er bestaat dus een duidelijke kenniskloof tussen wat apps beloven en wat wetenschappelijk bewezen is.

\vspace{1em}

Desalniettemin, indien wetenschappelijk onderbouwd, laten bepaalde apps behoorlijk positieve effecten zien op het verminderen van stress en burn-out. Zo zagen \textcite{Deriglazov2025} dat mindfulness- en meditatieapps een significant positief effect kunnen hebben op gevoelens van professionele voldoening, waardoor ze zo kunnen bijdragen aan het verminderen van burn-outsymptomen. Ook \textcite{wojtyna2023mobile} publiceerden dat mobiele CBT-apps effectief kunnen zijn in het reduceren van werkstress en burn-out. Ze zijn even effectief als face-to-face CBT en vormen daarmee een kostenefficiënt en toegankelijk alternatief. Regulatie en het vastleggen van richtlijnen blijken hieruit essentieel om de kenniskloof te verkleinen bij ontwikkelaars.

\vspace{1em}

\subsection{Calm design in de theorie: \newline principes en toepassing binnen \newline productontwikkeling}%
\label{subsec:calm_design_principes}

\vspace{1em}

Het werd al duidelijk in voorgaande paragrafen dat het gebruik van digitale middelen het psychologisch welzijn van gebruikers kan verminderen. \emph{Calm design} biedt hier een antwoord op door digitale producten niet alleen functioneel te maken, maar ook bij te dragen aan mentale rust en het verminderen van cognitieve belasting \autocite{Peters2022}. Op basis van de \textbf{Self-Determination Theory} identificeerde \textcite{Peters2022} drie basispsychologische behoeften die de kern vormen van calm design: \emph{autonomy}, \emph{competence} en \emph{relatedness}. Concreet kan dit zich vertalen in ontwerpkeuzes zoals het beperken van interrupties, ondersteunen van focusmomenten of faciliteren van sociale interactie. Daarnaast benadrukt onderzoek dat digitale frictie, duidelijke feedback en sociale samenwerking kunnen helpen impulsief gebruik te beperken en betekenisvol gebruik te stimuleren \autocite{Almoallim2022}.

\vspace{1em}

Het bestaan van calm design principes zal zeker hun meerwaarde kunnen leveren binnen dit onderzoek, maar er is nog relatief weinig bekend over hoe specifieke interface-elementen precies bijdragen aan mentale rust ter ondersteuning van het behandelen van burn-outs. Toch vormen deze principes een nuttige leidraad en kunnen ze als basis dienen bij de ontwikkeling van de proof-of-concept app.

%---------- Methodologie ------------------------------------------------------
\vspace{1em}

\section{Methodologie}%
\label{sec:methodologie}

Om de hoofdonderzoeksvraag en bijhorende deelvragen zo volledig mogelijk te beantwoorden, wordt het onderzoek opgedeeld in zes fasen verspreid over 11 weken. Een overzicht hiervan wordt weergegeven in Figuur~\ref{fig:gantt}. Geschat wordt dat er twee tot drie dagen per week aan de bachelorproef kan worden gewerkt (één vaste dag en één tot twee dagen in het weekend, afhankelijk van stagedrukte). Deze aanpak streeft ernaar het onderzoek zowel theoretisch onderbouwd als praktisch toepasbaar te maken.

\begin{figure*}
    \centering
    \includegraphics[width=\textwidth]{../graphics/Gantt_BP_2026}
    \caption{\label{fig:gantt}Visualisatie van de fasen in een Gantt-diagram.}
\end{figure*}

\vspace{1em}

\subsection{Fase 1: Probleemverkenning}%
\label{subsec:probleemverkenning}
Week 1 - 2 \hspace{1em}|\hspace{1em} 16/02/2026 - 01/03/2026

\vspace{1em}

De eerste fase zal zich focussen op een diepgaande verkenning van het probleemdomein. Er zal een uitgebreide \textbf{literatuurstudie} worden uitgevoerd, \emph{onder meer via databanken zoals Google Scholar, PubMed en SpringerLink}, naar de oorzaken van burn-out bij twintigers, alsook naar bestaande psychologische behandelingstechnieken. Daar bijkomend zullen er één of meerdere \textbf{interviews} worden afgenomen met belanghebbenden, zoals de copromotor en eventuele andere psychologen, om het probleem vanuit een professioneel perspectief beter te begrijpen. Het uiteindelijke doel van deze fase is om een duidelijk inzicht te krijgen in het probleem en het kader waarin digitale oplossingen kunnen bijdragen, dat de basis zal vormen voor de volgende fase: de requirementsanalyse. Het concrete resultaat zal bestaan uit een overzicht van de oorzaken van burn-out bij twintigers met hun belangrijkste risicofactoren, en een eerste overzicht van bestaande behandelingsstrategieën.

\vspace{1em}

\subsection{Fase 2: Requirementsanalyse}%
\label{subsec:requirementsanalyse}
Week 3 \hspace{1em}|\hspace{1em} 02/03/2026 - 08/03/2026

\vspace{1em}

Op basis van de inzichten verkregen uit de probleemverkenning zullen in deze fase de \textbf{functionele} en \textbf{niet-functionele requirements} voor de oplossing worden vastgelegd. De fase zal starten vanuit een aanvullende literatuurstudie rond calm design en e-health vereisten, welke eventueel aangevuld kunnen worden met informatie uit een interview met de copromotor. De focus binnen deze studie zal liggen op het in kaart brengen van effectieve behandelingsmethoden en gebruikerseisen, welke op zijn beurt kunnen worden gedefinieerd als requirements. Deze zullen worden opgesteld en geprioriteerd volgens de \textbf{MoSCoW-methode} (\emph{Must, Should, Could, Won’t}). Het einde van deze fase zal resulteren in een gestructureerde en geprioriteerde lijst van requirements, die als basis dient voor de ontwikkeling van de proof-of-concept en ervoor zorgt dat de focus ligt op de meest cruciale functionaliteiten en ontwerpprincipes.

\vspace{1em}

\subsection{Fase 3: Long list}%
\label{subsec:Longlist}
Week 4 \hspace{1em}|\hspace{1em} 09/03/2026 - 15/03/2026

\vspace{1em}

In deze fase worden de huidige alternatieven onder de loep genomen. Er worden zoveel mogelijk kandidaat-oplossingen verzameld en geanalyseerd, waaronder apps, websites, wearables en andere conceptuele of analoge uitwerkingen. Deze alternatieven worden voornamelijk opgespoord via online bronnen, in de Google Play Store en via bestaande studies die reeds een selectie hebben gemaakt. Enkel fysieke alternatieven met een bruikbaar concept, dat naar digitale vorm vertaald kan worden, zullen worden meegenomen. Vervolgens zal elk alternatief worden afgetoetst op relevantie ten opzichte van de vooraf opgestelde requirements, op basis van de beschikbare informatie (\emph{zonder dat er al een beoordeling plaatsvindt}). Het concrete resultaat van deze fase is een overzicht van alle mogelijke alternatieven, inclusief bronvermelding, dat gebruikt zal worden in de volgende fase: de short list.


\vspace{1em}

\subsection{Fase 4: Short list}%
\label{subsec:Shortlist}
Week 5 \hspace{1em}|\hspace{1em} 16/03/2026 - 22/03/2026

\vspace{1em}

Na het verzamelen van tal van kandidaat-op-lossingen wordt in deze fase een selectie gemaakt van de meest interessante opties die verder onderzocht zullen worden. Hiervoor zal er gebruik worden gemaakt van een \textbf{overzichtelijke matrix} waarin de alternatieven zullen worden beoordeeld ten opzichte van de requirements, zodat geëvalueerd kan worden welke oplossingen het beste aansluiten bij de verzamelde requirements en de meest bruikbare componenten bevatten. Op het einde van deze fase zal een keuze worden gemaakt van één of enkele alternatieven met zijn bijhorende componenten welke meegenomen zullen worden in de \emph{proof-of-concept}.

\vspace{1em}

\subsection{Fase 5: Proof-of-concept}%
\label{subsec:poc}
Week 6 - 10 \hspace{1em}|\hspace{1em} 23/03/2026 - 26/04/2026

\vspace{1em}

In de “\emph{proof-of-concept}”-fase zal een prototype worden ontwikkeld dat de meest waardevolle componenten uit de short list integreert. Het doel is te onderzoeken of deze componenten Vlaamse twintigers effectief kunnen ondersteunen bij burn-outpreventie, met aandacht voor mentale rust en minimale cognitieve belasting. De ontwikkeling zal starten door het uitwerken van \textbf{mock-ups} in AdobeXD, waarna een \textbf{werkend prototype} zal worden uitgewerkt met behulp van React en Node.js, eventueel als Progressive Web App (\textbf{PWA}). Tijdens de ontwikkeling worden principes van calm design geïntegreerd en wordt het prototype geregeld afgetoetst bij de copromotor of andere psychologen om validatie vanuit een professioneel standpunt te garanderen. De eindgebruikers, met een burn-out of het risico ervan, zullen niet betrokken worden in deze evaluatie gezien ze geen objectief oordeel kunnen bieden over de effectiviteit van de oplossing op korte termijn.

\vspace{1em}

\subsection{Fase 6: Conclusie}%
\label{subsec:conclusie}
Week 11 \hspace{1em}|\hspace{1em} 27/04/2026 - 03/05/2026

\vspace{1em}

Tot slot, in de laatste fase, worden de resultaten van de \emph{proof-of-concept} geëvalueerd aan de hand van een \textbf{heuristische evaluatie}, gebaseerd op de eerder opgestelde evaluatiecriteria en requirements. Deze evaluatie zal zowel op zelfstandige basis als door experts, zoals de copromotor, worden uitgevoerd. Overblijvende hiaten zullen worden geïdentificeerd en indien nodig zullen er suggesties voor toekomstig onderzoek worden geformuleerd. Het concrete resultaat is een afgeronde analyse van de effectiviteit van de gekozen oplossing, inclusief een lijst van requirements die ook relevant kunnen zijn voor andere burn-out gerelateerde IT-projecten.


%---------- Verwachte resultaten ----------------------------------------------

\section{Verwachte conclusie}%
\label{sec:verwachte_resultaten}

Het beoogde resultaat van deze studie bestaat uit zowel richtlijnen voor cognitief minder prikkelende digitale toepassingen als een proof-of-concept app die deze richtlijnen combineert met wetenschappelijk onderbouwde inzichten. De app zal moeten bevestigen dat de gebruikte componenten, gebaseerd op mindfulness, Rational Emotive Behavior Therapy en/of andere evidence-based methoden, aansluiten bij de noden van Vlaamse twintigers voor stress- en burn-outpre-ventie. 

\vspace{1em}

Uit de literatuurstudie wordt verwacht dat technieken zoals mindfulness, gezien de frequentie van vernoemingen, relatief vaak voorkomen, terwijl evidence-based methoden zoals Rational Emotive Behavior Therapy (\textcite{Madigan2023}) mogelijk minder frequent toegepast worden. Door de implementatie van calm design wordt verwacht dat de user experience cognitief minder prikkelend zal zijn, waardoor technostress binnen de applicatie vermindert. Verder wordt aangenomen dat veel bestaande mental health apps weinig wetenschappelijke onderbouwing zullen hebben (\textcite{Larsen2019}) en dat elementen zoals frequente meldingen of complexe interfaces cognitieve belasting kunnen verhogen. Voor Vlaamse twintigers wordt bovendien verwacht dat techno stress en de druk van de Quarter-Life Crisis een significante rol zullen spelen, waardoor de behoefte bestaat aan duidelijkheid, structuur en onder andere calm design.

\vspace{1em}

Het verwachte resultaat is een proof-of-concept app die deze inzichten combineert: evidence-based technieken, calm design (\textcite{Peters2022}) en interfacecomponenten die stress en cognitieve belasting verminderen. Voor de doelgroep betekent dit een concreet hulpmiddel dat hen ondersteunt bij burn-outpreventie en mentale rust bevordert. Daarnaast levert het onderzoek herbruikbare ontwerpprincipes voor andere apps en ondersteunt het zorgprofessionals bij begeleiding, wat de bredere maatschappelijke meerwaarde versterkt.

